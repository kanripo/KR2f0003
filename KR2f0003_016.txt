# -*- mode: mandoku-view; -*-
#+TITLE: 太宗皇帝實錄
#+DATE: 2015-09-12 00:40:57.296567
#+PROPERTY: ID KR2f0003
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 16
#+PROPERTY: FILE SB10n0700-076太宗皇帝實錄-卷七十六.
<pb:KR2f0003_SBCK_016-1a>¶
太宗皇帝實録卷第七十六(起至道二年/正月盡二月)¶
至道二年正月壬寅朔　上不視朝羣臣詣閤拜表¶
&KR0091;賀戊申　上齋宿于朝元殿已酉宿　太廟庚戍¶
親饗五室出次南郊齋宫禮儀使宋白上言臣今詳¶
儀注朝饗　大廟　皇帝先詣罍洗奠瓉祀　昊天¶
上帝即未詣罍洗奠玉幣望詣罍洗後奠玉幣為允¶
上遽召宰相問前代祀　上帝未罍洗而先奠玉幣¶
於禮可乎吕端等對曰王者親執玉帛以事　上帝¶
玉帛者接神之物也於禮尤冝蠲㓗若未盥沃而先¶
<pb:KR2f0003_SBCK_016-1b>¶
奠獻殊失恭䖍之意宋白奏曰如允臣所陳止一次¶
升壇　上&KR0719;然改容而言曰朕親行郊祀蓋為蒼生¶
祈福若變禮為允固當依卿所奏如合遵舊典雖百¶
次登降亦不以為勞也吕端等皆言斯所謂得禮之¶
中也遂從宋白之議　上以文物仗衛之盛因詔有¶
司畫南郊圖凡為三幅外幅列儀衛中幅車輅及導¶
駕官人物皆令長寸餘警場青城别為圖以紀一時¶
之盛辛亥合祭　天地於圎丘回御乹元門下制曰¶
我&KR0038;家誕膺𤣥貺光啓鴻圖　列聖在天鍳臨乎下¶
<pb:KR2f0003_SBCK_016-2a>¶
土羣后在位翊戴于眇躬奄有多方殆兹二紀夙夜¶
寅畏若涉淵谷小心祗惕罔敢遑寕而風雨弗迷蠻¶
夷率服&KR0416;埸甫定無復金革之聲田疇屡登聿起京¶
坻之詠流亡云集冨庶可期天瑞荐臻朝政粗治非¶
三&KR0149;之眷命　九廟之儲祥不榖不徳安能致此是¶
用講求典禮祗祀郊丘爰祈福於　天宗因譲徳于¶
穹昊高煙上逹既展於精誠麗澤滂流冝覃於大&KR0159;¶
可大赦天下自至道二年正月十日昧爽已前天下¶
繫囚除故殺謀殺劫殺闘殺官典犯正枉法贓至死¶
<pb:KR2f0003_SBCK_016-2b>¶
并犯十惡外其餘罪無輕重咸赦除之内外諸軍將¶
士並與兵級&KR0278;賞文武前任見任官並與加恩文武¶
常参官内諸司使副内殿崇班禁軍都指揮使已上¶
藩鎮馬步軍都指揮行軍使諸道節度副使行軍司¶
馬父母妻並與敘封亡父母即與追贈殿前指揮使¶
及御龍直未有功臣者並與功臣應亡命卒及聚山¶
林為羣盗者限詔到百日許于所在陳首限滿不首¶
即論其罪貶降官未量移者與量移已量移者與復¶
資已復資者與叙用除籍削任免所居官人等並令¶
<pb:KR2f0003_SBCK_016-3a>¶
於刑部投牒三班使臣亦各於本院投牒引對取進¶
止配流徒役人及先配充奴婢等並免為庶人内有¶
曽任職官者件析以聞别聴敕㫖文班常参官衣緋¶
緑及二十周年者許以吏部投牒引對五嶽四凟名¶
山大川及厯代聖帝明王忠臣烈士有祠字在逐䖏¶
並令精㓗致祭近祠廟陵寝䖏並禁樵採如廟貌隳¶
壞令所在量加修葺天下義夫節婦孝子順孫及高¶
蹈山林不求聞逹者冝令所在捜訪以聞孤老惸獨¶
不能自給者長吏倍加存恤自淳化五年已前諸道¶
<pb:KR2f0003_SBCK_016-3b>¶
州府逋懸租調及官吏監筦酒榷茶鹽市征所逋官¶
錢無以償者並與除放貶降官殁於貶所者許令歸¶
𦵏先削奪官爵並與追復叛逆縁坐者不在此限應¶
官吏殁于王事者先已録其子弟内有妻息寡弱不¶
能自逹者委所在長吏搜訪聞奏諸司職掌及郊廟¶
行事官等並與加恩欠一選者吏部即與注擬欠兩¶
選與減一選者乙卯陕西轉運使上言成州界金坑¶
両䖏先是州遣長吏掌之歳課不能充入舊貫望遣¶
使按行更立新制詔曰&KR0162;金于山前聖之盛徳所寳¶
<pb:KR2f0003_SBCK_016-4a>¶
惟榖舊史之格言朕緬慕太古之風不貴難得之貨¶
何必言利徒以𠞰民其成州金坑両䖏並冝停癈丁¶
已祕書丞高紳上言臣受詔徃江南諸州首至宣州¶
勘責部内共欠官物千二百四十八萬数望擇清幹¶
勤事常参官一人專徴督之　上召宰相等謂曰高¶
紳言一郡之内逋負官物千餘萬盖轉運使不&KR0091;職¶
長吏非其人之所致也吕端等奏曰近亷得荆湖轉¶
運使何士宗為政苛細河東轉運使王嗣宗蒞事麄¶
率江南轉運使李若拙奉公弛慢　上曰悉罷之更¶
<pb:KR2f0003_SBCK_016-4b>¶
授以他任即以若拙知涇州嗣宗知耀州士宗知華¶
州既而遣太常丞黄夢錫乗傳詣宣州挍計民所負¶
官物皆李煜日吏掌郵驛及鹽鐵酒榷供軍槀秸等¶
物以鐵錢計其数逮四十年州郡不為削去其籍夢¶
錫凡撿勘合徴督者纔三四萬数民貧皆無以償吏¶
督責猶急夢錫盡條奏其事云乃髙紳廣増其数以¶
誑惑人主之聴顗望恩澤也上覧奏徴夢錫赴闕¶
紳亦不加罪焉以四方館使曺璨知&KR0149;州庚申太常¶
寺言音律官田琮以上新増九絃琴五絃阮均配十¶
<pb:KR2f0003_SBCK_016-5a>¶
二律旋相為宫隔八相生並已叶律冠于雅楽以旋¶
宫相生之法畫為圖以獻　上覧之喜詔本寺即與¶
琮遷職以賞之辛酉宣政使王&KR0071;恩徴赴闕對于便¶
殿慰勞乆之丁夘禮部侍郎兼祕書監賈黄中卒黄¶
中字媧民滄州南皮人唐相魏&KR0038;公耽之四代孫父¶
玭舉進士仕至兵部郎中開寳中坐舉官縁累削籍¶
上即位起為水部貟外郎卒官玭嚴毅善教子每士¶
大夫家有子弟好學必持刺修謁孜孜誨誘之故舊¶
親黨有未𦵏者皆有收&KR0287;貧無以自給者悉字飬使¶
<pb:KR2f0003_SBCK_016-5b>¶
至成人為畢㛰嫁黄中㓜聦悟其父教督甚嚴日誦¶
書千言漢乾祐&KR0004;舉童子登科年始六歳自是能屬¶
文每觸𩔗必賦詠多傳誦人口其父常令&KR0188;食日俟¶
業成即得食肉十六舉進士中第解&KR0260;校書&KR0048;集賢¶
校理遷著作佐&KR0048;直史館&KR0038;&KR0004;改左拾遺左&KR0024;闕判¶
太常礼院黄中多識故實每詳㝎典礼損益得中號¶
為&KR0091;職㑹嶺表平以黄中為採訪使亷直平恕逺人¶
便之凡奏利害数十事皆&KR0091;㫖江南平受詔知宣州¶
歳飢民多起為盗賊黄中以已俸造糜粥以濟飢民¶
<pb:KR2f0003_SBCK_016-6a>¶
全活者以千数設法招誘盗悉解去　上即位拜礼¶
部貟外&KR0048;知昇州金陵歸復之始人心俶优黄中以¶
簡易為政不任苛察部内甚治未幾召歸闕執政有¶
薦黄中文學高第令召試丞相府&KR0091;㫖擢為駕部貟¶
外&KR0048;知制誥遷司封&KR0048;中知制誥充翰林學士未幾¶
真拜中書舎人學士如故俄兼史館修撰同知京朝¶
官考課銓量平&KR0098;逺近&KR0091;之両受詔知貢舉多柬抜¶
寒雋號為無私又掌吏部選事除擬官吏数千負品¶
藻精當上益知其材拜給事中参知政事召見其¶
<pb:KR2f0003_SBCK_016-6b>¶
母王氏命坐與語曰教子如是真所謂今之孟母矣因¶
賦詩以美之賜予甚厚故與吕端厚善重其為人端¶
出領㐮陽黄中力薦扵　上因留為摳密直學士擢¶
参知政事黄中之引薦皆此𩔗頗小心畏慎廟堂政¶
事多稽留不决時論以此少之未幾以本官罷出知¶
澧州事上誡之曰夫小心翼翼君臣皆當如是若¶
乃太過即深失大臣之體黄中頓首謝　上因謂侍¶
臣曰朕常念其母有賢徳年七十餘未覺衰老每与¶
之語甚明敏黄中終日&KR0104;畏如此必先其母老矣至¶
<pb:KR2f0003_SBCK_016-7a>¶
所部視事数月疾作俄而瘳受代赴闕黄中先豊碩¶
氣貌雄壮自是頓羸瘵鬰&KR0002;枯腊　上憐之拜禮部¶
侍&KR0048;兼袐書監以黄中素嗜文籍而祕府無事&KR0278;之¶
也纔数日疾復作　上亟命太醫診視勞問旁午至¶
是卒年五十六而其母尚無恙卒如　上言　上聞¶
之悼惜贈禮部尚書賵賻加等以其素貧别賜錢三¶
十萬給𦵏事起三子皆授官既葬其母求見　上謝¶
又賜白金三百兩謂之曰勿以諸孫為念朕常記¶
之矣先是黄中之卒上悼惜之甚念翰林無良醫¶
<pb:KR2f0003_SBCK_016-7b>¶
因遍令索京城善醫者得百餘人悉令試以方脉又¶
詔諸道州府令訪能醫者乗疾置闕下俾近臣各得¶
薦所知以𨽻太醫署其恩遇如此黄中端謹能守家¶
法多知䑓閣故事頗接引後進當丗知名之士多由¶
門下出清白恭恪中心常若&KR0104;畏未嘗暫釋然善談¶
論亹亹不絶令人聽之&KR0111;倦在翰林日　上多召見¶
訪以時政得失黄中但言臣職當書詔思不出位至¶
于外事臣何由知　上益重之以為謹厚及知政事¶
專務循默無所𤼵明不為時論所許有文集三十卷¶
<pb:KR2f0003_SBCK_016-8a>¶
行於丗戊辰&KR0155;眉州為防禦使陵州為團練使詔廢¶
諸州司理判官只令参軍專鞫獄訟從著作佐&KR0048;虞綽¶
之請也以都官貟外&KR0048;梁𪔂為江南轉運副使太常¶
丞王挺為荆湖轉運副使以江南轉運副使宗搏為¶
轉運使庚午以翰林學士承㫖宋白兼祕書監内侍¶
裴愈自江東還凡購得古書六十餘卷名畫四十五¶
軸古琴九王羲之貝&KR0149;該懷素等墨跡共八本詔藏¶
於祕閣辛未詔曰先是祕書&KR0048;不給月俸自今冝與¶
著作佐&KR0048;同又詔京官先以三十月為滿即罷給俸¶
<pb:KR2f0003_SBCK_016-8b>¶
料自今冝續之並著于甲令¶
二月壬申朔癸酉司空致仕李昉薨昉字明逺真㝎¶
人父超仕至都官&KR0048;中集賢殿學士昉自襁褓叔父¶
沼飬為已子沼亦仕至右賛善大夫昉以門子&KR0024;齋¶
&KR0048;選授太子校書乾祐&KR0004;舉進士及第解&KR0260;袐書&KR0048;¶
宰相馮道引昉與吕端同直昭文館遷右拾遺集賢¶
殿修撰周顯徳中宰相李榖帥師征淮南表昉為記¶
室丗宗每覧軍中奏記爱其詞理明白多&KR0091;善問誰¶
為之左右以昉名對軍還擢為主客貟外&KR0048;知制誥¶
<pb:KR2f0003_SBCK_016-9a>¶
充集賢殿直學士㑹丗宗親征淮南駐蹕壽春城下¶
即行在所拜屯田&KR0048;中知制誥充翰林學士在内署¶
頗&KR0091;謹密國&KR0004;真拜中書舎人學士如故俄罷職改¶
給事中㑹湖外&KR0004;平受詔祀南嶽因命知衡州未踰¶
年受代歸闕翰林學士承㫖陶榖適掌選誣奏昉嘗¶
薦親黨求為東畿令太祖怒召吏部尚書張昭面¶
質其事昭老儒&KR0148;直扵　上前投冠于地抗聲論列¶
云榖㒺上　太祖終疑之昉亦不自辯出為彰武軍¶
行軍司馬在延州六年以吟嘯柸酒自&KR0408;徴還復拜¶
<pb:KR2f0003_SBCK_016-9b>¶
中書舎人未幾入直翰林先是盧多遜已先任學士¶
因重陽宴近臣于講武殿太祖見昉在多遜下問¶
其所以宰相對曰昉以本官直學士院非即真即日¶
真拜學士令在多遜之上俄知貢舉㑹貢士徐士亷¶
訴昉取拾非當　太祖召問多遜奏云頗有遺落因¶
命覆試有覆退者坐是左遷太常少卿不踰年復拜¶
中書舎人翰林學士㑹宰相趙普為盧多遜所構数¶
以其短聞扵　太祖　太祖惑之因訪于昉昉對曰¶
臣書詔之外思不出位趙普行事臣何由而知　太¶
<pb:KR2f0003_SBCK_016-10a>¶
祖黙然既而普出鎮盧多遜知政事昉獨當制命自¶
江南平洎　車駕雩祀西洛書詔填委昉略無凝𣻉¶
時論&KR0091;之上即位拜户部侍郎學士如故受詔與¶
扈蒙李穆郭贄宋白同修　太祖實録数年而成從¶
征太原　車駕次常山常山即昉之故里有居第園¶
林焉賜羊酒俾為讌樂自丞相卿大夫藩侯悉預㑹¶
又召班白故老置酒盡歡如是者七日公卿皆賦詩¶
以美其事刋扵石師還拜工部尚書充翰林學士承¶
㫖改文明殿學士俄以本官参知政事㑹趙普出鎮¶
<pb:KR2f0003_SBCK_016-10b>¶
與宋琪同拜平章事加監修&KR0038;史昉建議復時政記¶
故事時政記月終送史館昉先以進御而後付有司¶
時政記進御自昉始也雍熈&KR0004;郊祀進位中書侍&KR0048;¶
平章事如故先是　上面授昉與琪為左右傼射昉¶
率琪懇譲得㫖止加中書侍&KR0048;而已端拱&KR0004;耤田禮¶
畢布衣翟馬周訟昉任宰相屬戎虜入㓂不&KR0104;邉事¶
但賦詩飲宴并奏女楽等数事上𢙣之召翰林學¶
賈黄中草制以昉為右僕射罷知政事令詔書切責¶
賈黄中言僕射中䑓師長舊日宰相之任今日工部¶
<pb:KR2f0003_SBCK_016-11a>¶
尚書拜斯為美遷非黜責之義當以文昌務簡均劳¶
逸為詞　上然之淳化二年復以本官兼中書侍&KR0048;¶
平章事監修&KR0038;史未幾以嫡孫死拜章求免&KR0278;詔不¶
許遣張齊賢等就弟諭㫖昉復起視事後数月罷先¶
是　上召翰林學士張洎草制罷昉為左僕射洎固¶
沮之上不得已止令本官罷張洎因草制書切責昉¶
弼諧無&KR0250;昉惶恐就位明年上表求解官凡両上詔¶
以司空致仕　上頗&KR0278;待之每逰讌必首召昉引至¶
御搨之側　上勞問安否又詔大朝㑹令綴丞相班¶
<pb:KR2f0003_SBCK_016-11b>¶
歳時賜予一與丞相等二年以三公陪祀南郊得疾¶
將亟召其孫昭廸口占遺表教戒諸子以忠謹無令¶
門户衰替至是薨年七十二　上聞之嗟悼輟視朝¶
兩日贈司徒有司謚文貞昉寛厚多恕士大夫稱其¶
長者両在相位循諱自守無赫赫&KR0091;為文章慕白居¶
易標格簡徑易曉為人温和無城府不念舊𢙣小心¶
畏謹在相位日不敢有所請託給事中張佖耿介士¶
也昉&KR0004;甚薄之而雅厚善張洎及昉之罷政事也洎¶
草制深攻昉之短而佖朔望常詣昉第謁見人或謂¶
<pb:KR2f0003_SBCK_016-12a>¶
佖李公待君素不厚佖曰我掌廷尉日朝廷公卿多¶
所請求李公未嘗以私事于我我由此重之故也昉¶
先蓄妓楽所居有園亭城外又有别墅每良辰美景¶
多召親友飲宴娱楽自翟馬周上書後昉甚恐懼因¶
不復逰宴矣昉素病心悸每数歳一𤼵必彌年不瘳¶
常語諸子曰我典誥命三十年勞役思慮而致是疾¶
汝曹當戒之素與盧多遜善待之不疑多遜知政事¶
多譛昉扵　上人有言于昉者昉曰盧與我厚不當¶
爾後盧敗昉知政事上言及盧事昉頗為揮解之¶
<pb:KR2f0003_SBCK_016-12b>¶
上因言盧多遜居常毁卿不直一錢昉始信　上由¶
此益重昉常目為善人丙子宴中書門下翰林學士¶
文武常参官節度&KR0026;察防禦團練使刺史諸軍校百¶
夫長已上諸州進奉使外&KR0038;蕃客于含光殿丁丑寕¶
州團練使侯延廣卒延廣西河平遥人祖益仕至太¶
子太師先是晋末益自鳯翔召赴闕王景崇據城叛¶
盡殺益親屬百餘口延廣時在襁褓乳母劉氏以己¶
子代延廣死劉氏丐扶抱延廣至京師以還益後延¶
廣甫十数歳父仁矩任徳州刺史&KR0024;牙校會虜数十¶
<pb:KR2f0003_SBCK_016-13a>¶
&KR0016;突入州城居民驚擾延廣引親信数&KR0016;馳出牙門¶
引弓亂射殺其酋長一人斬首数級悉擒其餘黨仁¶
矩聞之喜曰他日興吾門者必汝也護軍李漢超以¶
其事聞　太祖嘉歎詔以錦&KR0129;銀𢃄以賜之仁矩死¶
起家授供奉官預修　永昌陵督石作功畢賜予加¶
等㑹西北戎人擾亂求可使徼廵者左右言延廣將¶
家子習邉事無出其右延廣時&KR0013;病強起之拜崇儀¶
副使充同鄜坊延丹河西廵撿遣太醫随延廣之¶
治所視其疾疾亦㝷愈叛卒劉渥嘯聚亡命数百人¶
<pb:KR2f0003_SBCK_016-13b>¶
㓂耀州冨平縣謀入京兆其势甚盛所𬨨州郡皆城¶
守渥必殺居民奪其財物縦火而去関右騷然延廣¶
率輕兵数百自間道追之㑹渥于冨平西十五里衆¶
已千餘人相持乆之渥素惮延廣傳言我草間求活¶
視死如鴻毛爾公侯家丗冨貴柰何不思保守而与¶
亡卒争一旦之命扵&KR0289;鏑之下乎延廣怒因急擊之¶
挺身與渥闘于大𣗳下㫁其右臂因亡走乗勝大破¶
其衆渥創甚止谷中後数日為追兵所獲渥素號驍¶
勇無敵至是為延廣所殺羣盗丧&KR0148;餘黨稍稍自歸¶
<pb:KR2f0003_SBCK_016-14a>¶
関右以定　上嘉之擢拜崇儀使領奨州刺史知&KR0149;¶
州㑹趙保忠隂結&KR0071;遷上遣大將李&KR0071;隆率兵問¶
罪以延廣護其軍既而夏䑓平保忠就縛受詔知延¶
州兼管内廵撿先是延廣知&KR0149;州日戎人悦服部下¶
嚴整李&KR0071;遷素避之護軍康賛元害其功誣奏延廣¶
得虜情恐後倔彊難制遽徴還以慕容徳豊代之部¶
内甚不治至是&KR0071;遷㓂&KR0149;武即拜延廣寕州圑練使¶
知&KR0149;州戎人塞道糧餽使命皆不通延廣獨引数十¶
&KR0016;之鎮戎人素服其威名皆却略引避既至視事日¶
<pb:KR2f0003_SBCK_016-14b>¶
&KR0013;病亟謂中貴曰人李知信曰延廣自度必不起家¶
丗受&KR0038;恩今日得死所矣但恨未立尺寸功以報陛¶
下爾言訖而卒年五十　上聞之傷悼賵贈甚厚以¶
其子為六品正貟官戊寅以越王元份為抗州大都¶
督府兼領㑹稽吴王元傑為&KR0045;州大都督府兼領壽¶
春先是二王皆領大都督府長史張洎任翰林學士¶
曰&KR0408;草吴王制嘗抗䟽論列至是洎知政事因郊祀¶
覃&KR0159;遂改正焉已夘以左衛上將軍徐&KR0038;公元偓領¶
洪州都督鎮南軍節度使右衛上將軍涇國公元偁¶
<pb:KR2f0003_SBCK_016-15a>¶
領鄂州都督武清軍節度使先是　上謂宰相等曰¶
元偓等可與一徼外藩鎮若内郡國則本郡遣吏來¶
賀盖為劳擾爾吕端等曰奏故事皇子不合領徼外¶
藩鎮但可下詔本道不得遣人上京可也從之而有¶
是命以河隂縣依舊𨽻孟州庚辰制曰&KR0038;家譲徳于¶
天聿舉吉蠲之典注意于相冝推蕃庶之恩銀青光¶
禄大夫行尚書户部侍&KR0048;同中書門下平章事上柱¶
&KR0038;東平郡侯吕端岳瀆粹&KR0149;陽秋正&KR0148;自参大政式¶
副具瞻接物之誠薎聞於澄撓致君之節&KR0154;有於緇¶
<pb:KR2f0003_SBCK_016-15b>¶
磷朕𠋣之為股肱人望之若霖雨頃以郊祀　上帝¶
祈福　天宗琮&KR1400;具陳梯航畢至汝佐佑薄質翊宣¶
大猷威儀三千率周禮以無爽玉帛萬&KR0038;&KR0418;禹㑹而¶
益恭文物聲明震疊華裔將順其美時乃之功是冝¶
踐黄闥之崇正夏卿之任併増階秩式示&KR0194;光勉罄¶
嘉謨永輔台徳可光禄大夫行門下侍郎兼兵部尚¶
書依前同中書門下平章事餘如故給事中参知政¶
事㓂凖張洎並加金紫光禄大夫進封郡侯以御史¶
中丞李昌齡為給事中参知政事以皇姪孫左羽林¶
<pb:KR2f0003_SBCK_016-16a>¶
大將軍惟吉領閬州&KR0026;察使故魏王徳昭之長子也¶
辛已以左諫議大夫許&KR0750;為御史中丞右僕射吕䝉¶
正為左僕射吏部尚書宋琪為右僕射禮部尚書張¶
齊賢為刑部尚書吏部侍&KR0048;張宏為尚書右丞工部¶
侍&KR0048;王化基為禮部侍&KR0048;餘文武官進位有差以壬¶
子制書加恩故也以水部貟外&KR0048;祕閣校理吴淑兼¶
掌起居舎人事戊子以京東轉運使李中庸為劔南¶
轉運使先是轉運使劉錫擅舉牒與元廵檢水丘隆¶
同知利州隆不敢受牒以聞　上怒錫專逹故命中¶
<pb:KR2f0003_SBCK_016-16b>¶
庸代之也以兵部貟外&KR0048;郭異為京東轉運使工部¶
侍&KR0048;錢昱為郢州團練使昱秦國王俶兄之子歸朝¶
領白州刺史上表自陳嘗習文藝求改職除祕書監¶
遷工部侍&KR0048;連知宋宿泗等州無善政至是郊祀中¶
外官進秩　上謂宰相曰昱貴家子無撿操不冝任¶
丞&KR0048;故有是命壬辰内侍裴愈上言先受詔與越州¶
山隂縣令許待旦㑹稽縣令李易直等同尋訪縣界¶
得晋右將軍王羲之蘭亭舊跡其流抷褉飲䖏尚在¶
僧子謙状欲建佛廟殿閣以藏所賜御扎望賜名額¶
<pb:KR2f0003_SBCK_016-17a>¶
從之號天章寺又言茅山道&KR0026;凡九䖏有水田三百¶
頃並免租税令金壇句容兩縣籍入之歲量供給外¶
餘蓄藏以備修葺及三元齋醮從之戊戍詔先是造¶
明光細綱甲以給卒者無裏冝以紬裏之俾擐者不¶
磨傷肌體焉¶
太宗皇帝實録卷第七十六¶
<pb:KR2f0003_SBCK_016-17b>¶
¶
書冩人杜友諒　&KR0004;對揩書王良弼　覆對劉孝¶
