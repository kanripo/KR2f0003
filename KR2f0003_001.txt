# -*- mode: mandoku-view; -*-
#+TITLE: 太宗皇帝實錄
#+DATE: 2015-09-12 00:40:56.350850
#+PROPERTY: ID KR2f0003
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 1
#+PROPERTY: FILE SB10n0700-026太宗皇帝實錄-卷二十六.
<pb:KR2f0003_SBCK_001-1a>¶
太宗皇帝實録卷第二十六(起太平興國八/年六月盡十月)¶
六月乙酉朔以給事中直學士院徐&KR0599;爲右散&KR0016;常¶
侍以職方貟外&KR0048;髙繼申為兩浙諸州轉運使丙戌¶
河南府言洛水漲五丈餘壊鞏縣官寺軍壘民廬舎¶
殆盡左諌議大夫知開封府邊珝卒珝字待價華州¶
下邽人父蔚仕至太常卿珝天福六年舉進士登第¶
解&KR0260;授祕書省祕書郎直昭文舘遷右&KR0024;闕起居舎¶
人改庫部職方貟外&KR0048;受詔知通州以牢盆賦於民¶
大煑鹽於&KR0048;山歳得萬餘石國&KR0004;岀為洛陽令徴為¶
<pb:KR2f0003_SBCK_001-1b>¶
倉部&KR0048;中隴蜀平命珝知三泉縣入為職方郎中&KR0045;¶
州言民盗殺廣陵縣尉謝圖父捕繋民凡三百日獄¶
未具州以聞命珝按之盡得其實民抵罪開寳中知¶
揚州㑹征江表兼領淮南轉運使　上即位遷吏部¶
郎中嶺南轉運使徴為右諫議大夫領吏部選事移¶
知開封府至是卒年六十三珝強力有吏材　上方¶
欲𠋣用及聞其死嗟嘆者数四賜其家絹百匹錢二¶
十萬以營葬事丁亥以翰林學士中書舎人李穆知¶
開封府膳部&KR0048;中知雜滕中正為右諫議大夫權御¶
<pb:KR2f0003_SBCK_001-2a>¶
史中丞吏部&KR0048;中許仲宣為左諫議大夫依前嶺南¶
轉運使兵部&KR0048;中劉保勲為右諌議大夫𠛬部&KR0048;中¶
辛仲甫為右諌議大夫依舊知益州以庫部貟外郎¶
楊徽之為𠛬部&KR0048;中大理正孔承恭為庫部貟外&KR0048;¶
同考校京朝官殿最甲午河南府言榖水伊水洛水¶
𤄊水暴漲溢出岸壊官寺軍壘寺觀祠廟民廬舎萬¶
餘區溺死者以萬計丁酉詔曰自今京朝官知録事¶
參軍及知縣事者見本郡長吏用賔主之禮宴集班¶
位其常参官在判官之上未常参官在推官之上所¶
<pb:KR2f0003_SBCK_001-2b>¶
乗馬並不得用繁纓違者所在以聞當行責罰已亥¶
制曰漢以尚書平䖏奏議魏以中書参掌機密&KR0022;國¶
之務率繋扵樞衡軍旅之謀多出扵帷幄授受之際¶
厥惟難哉宣徽南院使兼樞密副使金紫光禄大夫¶
檢校司徒上柱國瑯琊縣開國男王顯器量恹宏&KR0109;¶
&KR0149;秀拔常事藩邸備極公忠累踐榮班遂膺顯用風¶
雨如晦益勵匪躬之誠夙夜惟寅愈挺致君之志樞¶
機之任獻替尤資冝正名稱用伸毗𠋣勉堅許&KR0038;之¶
節式副知臣之明可檢校太保充樞密使進封本郡¶
<pb:KR2f0003_SBCK_001-3a>¶
侯　上召謂顯曰卿代非儒門少罹兵亂必寡學問¶
今在朕左右典掌萬機固無暇愽覽羣書命左右取¶
軍戒三篇賜顯曰讀此亦可免扵面牆矣又以宣徽¶
北院使柴禹錫為宣徽南院使依前樞密副使右諌¶
議大夫王明為給事中依前充鹽鐡使左衛將軍陳¶
從信為本衛大將軍依前度支使潭𠛬言長沙縣民¶
翟景鴻五世同居内無異㸑詔旌表門閭常稅外免¶
其他役陜州言永定澗水漲溢出岸壊民廬舎軍壘¶
千餘區丙午乾寧軍言御河水漲七尺五寸戊申新¶
<pb:KR2f0003_SBCK_001-3b>¶
及第進士王世則以下十八人送中書門下䖏分餘¶
並送流内銓命文明殿學士李昉樞密直學士張齊¶
賢王[沔-丏+丐]中書舎人王祐同於吏部注擬　上謂李昉¶
等曰天下州縣闕官朕親選多士忘其飢渇召見臨¶
問以&KR0026;其才豈望抜十得五但十得三四亦巖穴無¶
遺&KR0483;朝廷多君子矣朕每見布衣搢紳間有端雅為¶
衆所推舉者朕代其父母喜或召拜近臣必擇良日¶
欲其保終吉也朕於士大夫無所&KR0018;矣昉等拜謝已¶
酉兖州言泰山父老并瑕丘等七縣民陳延福等千¶
<pb:KR2f0003_SBCK_001-4a>¶
四百九十三人自言詣闕請封禪遣&KR0026;察判官廖文¶
鐸護送之辛亥賜樞密使王顯開封府道徳坊宅一¶
區賜宰相文明翰林樞密直學士中書舎人節度&KR0026;¶
察使建州所貢新茶¶
秋七月甲寅朔工部侍&KR0048;致仕劉載卒載字徳輿范¶
陽人唐節度使緫之五代孫也父昭任潁州下蔡令¶
載後唐清泰中舉進士及第解&KR0260;授祕書省校書&KR0048;¶
累遷左拾遺集賢殿學士改殿中侍御史周顯徳中¶
歴倉部貟外&KR0048;知制誥擢拜右諫議大夫給事中國¶
<pb:KR2f0003_SBCK_001-4b>¶
&KR0004;出知貝州代還奉使江表復命知鎮州坐與兵馬¶
部署何&KR0071;筠不協為所構　太祖惡之出為山南東¶
道節度行軍司馬僅十年　上即位徴赴闕復為給¶
事中以老病乞骸改工部侍&KR0048;致仕仍賜一子出身¶
至是卒年七十六載頗刻勵為學愽通史傳著弔戰¶
國賦萬餘言行扵丗雅好釋氏佞佛甚謹晚年專以¶
&KR0188;食誦經為事雅尚名節頗為流輩所稱戊午泰山¶
父老辭歸故郡各賜束帛以遣之以新及第進士王¶
丗則等一十八人並為大理評事知縣録事参軍又¶
<pb:KR2f0003_SBCK_001-5a>¶
以第二等進士吴鉉為大理評事史館勘書&KR0599;餘杭¶
人舉進士嘗重定切韻及　上親試因捧以獻旣中¶
第因令隷史館校定字書故有是命鉉所定切韻多¶
以吴音作俗字数千増之鄙陋尤甚尋禮部試貢士¶
為鉉韻所悮有司以聞詔盡索而毁之永不得行用¶
丁卯制曰計功稱代則銘於旂常尚齒&KR0278;賢則賜以¶
几杖我有舊老時惟宗臣願追赤松之逰盡納水衡¶
之俸不舉殊典何荅元勲開府儀同三司檢校太師¶
行右金吾衛上將軍判街仗司事上柱&KR0038;邠國公王¶
<pb:KR2f0003_SBCK_001-5b>¶
彦超早擁節旄亟更藩閫許國之誠夙厲臨戎之績¶
素高為列辟之楷模實累朝之勞舊緹&KR0016;二百&KR0194;以¶
執金之&KR0096;宸居九重聿成高枕之適遽形表䟽願避¶
官榮爰推進秩之恩以遂懸車之請&KR0278;以&KR0338;給表予¶
眷懐可太子太師致仕仍依舊給右金吾衛上將軍¶
俸料已已安化軍節度使沈承禮䘚承禮字正臣吴¶
興人錢鏐辟置幕下攝䖏州刺史鏐卒子元瓘以其¶
女妻之署以牙校及錢俶襲位加承禮知威武軍節¶
度使王師征江南俶命承禮率所部助攻毗陵平之¶
<pb:KR2f0003_SBCK_001-6a>¶
　又攻潤州吴人夜&KR0060;出焚外柵將帥皆欲馳救承¶
禮曰古人有言撃東南而備西北者此之謂也命士¶
皆擐甲蓐食堅壁不動他壘不設備者悉驚优獨承¶
禮所部整肅吴人不敢窺旣平丹陽遂率兵抵建業¶
江南平　太祖録其功特授威武軍節度福州管内¶
&KR0026;察䖏置等使　上即位錢俶盡獻浙右之地以承¶
禮為密州刺史安化軍節度使至是卒年六十七詔¶
輟視朝兩日贈太子太保葬事官給辛未制曰中書¶
舎人参知政事郭贄簮筆持槖獲侍於&KR0004;潜曵組鳴¶
<pb:KR2f0003_SBCK_001-6b>¶
珂乆塵扵清切頃参台席實代天工而啓沃蔑聞尸¶
素斯極飲酒過量自貽沉湎之譏𤼵言無稽益彰容¶
易之態所宜左降尚屈典𠛬可責授祕書少監壬申¶
以左衛上將軍向拱領左金吾街仗事宥州刺史李¶
&KR0071;瑗為右清道率府副率庚辰以左諌議大夫宋琪¶
為𠛬部尚書依前参知政事文明殿學士工部尚書¶
李昉守本官参知政事辛已詔開封府管内酸&KR0037;陽¶
武封丘長垣等四縣民田為黄河水所害及開封浚¶
儀中牟尉氏㐮邑雍丘等六縣民田為蔡河廣濟白¶
<pb:KR2f0003_SBCK_001-7a>¶
溝河溢及水澇所損者並蠲其租鄜州言河水漲溢¶
入城壊官寺民廬舎四百餘區河南府言黄河水漲¶
五丈七尺壊河清縣豊饒務倉庫軍壘民廬舎千餘¶
區荆門軍言長林縣山水暴漲壞民廬舎五十一區¶
凡五十六人溺死陜州言河水漲㫁浮梁壬午免監¶
察御史張巽仍削四任坐通判澶州日縱部下館驛¶
吏擅費用官物而不舉也䕫州言江水漲七尺乾寧¶
軍言御河水漲六尺襄州言漢水漲三丈二尺破虜¶
軍言滹沲河水漲一丈四尺祁州言資河水漲溢入¶
<pb:KR2f0003_SBCK_001-7b>¶
城壊軍壘民廬舎百餘區滄州言葫蘆河漲水八尺¶
雄州言易水漲一丈三尺壊民廬舎癸未　駕幸含¶
芳園習射張楽賜&KR0025;官飲¶
八月戊子朔以祠部郎中羅延吉兼侍御史知雜事¶
辛卯司天言壽星見丙地海門採珠場貢真珠二百¶
二十八斤壬辰制曰古先哲王恭黙思道一物失所¶
在予之罪實深四時不和責躬之言尤切今歳天降¶
霖雨自春徂秋水出平原河决近郡下民離於昬墊¶
大田變扵汚萊蓋念尭舜之功格天不能逃隂陽之¶
<pb:KR2f0003_SBCK_001-8a>¶
数禹湯之言罪已所以致&KR0022;國之興朕端居九重夕¶
惕若厲㓗粢豊盛以懇禱卑宫菲食以隐&KR0104;至誠上¶
通和&KR0148;來應氛霾清霽稼穡豊穰取萬箱而可期食¶
四鬴而何逺宜伸肆眚之澤以荅乃眷之仁應両京¶
諸道州府軍監縣鎮繋囚限徳音到日除十惡官吏¶
犯正枉法贓及謀殺故殺劫殺人外其餘罪無輕重¶
特與除放諸䖏亡命軍人及聚山林為羣盗者限詔¶
到一月並許於所在陳首限滿不首復罪如初配流¶
徒役人等並具元罪犯以聞别聽進止癸巳詔曰桂¶
<pb:KR2f0003_SBCK_001-8b>¶
州管内先配民歳市沙糖及茶園乆荒吏歳徴其課¶
先以官牛給與民歳取租牛死而吏猶督其直関市¶
征常額外増錢百八十貫文並除之官牛二百三十¶
頭賦與貧民丁酉山後兩林蠻王子牟昂等二百三¶
十九人以名馬來貢以右&KR0024;闕直史館徐休復為職¶
方貟外&KR0048;右賛善大夫蘓易簡為右拾遺並加知制¶
誥詔曰朕選用羣材分領庶職雖九品之賤一命之¶
㣲未甞專委扵有司必須召對於便殿親與之語以¶
&KR0026;其能傥敷納之可&KR0026;必越次而命賞恩或由扵僥¶
<pb:KR2f0003_SBCK_001-9a>¶
倖理未至於澄清自今應親臨選擢官吏並送中書¶
更審勘履歴别聽進止辰州言溪錦叙冨等四州蠻¶
求内附輸租稅詔令州長吏察其傜俗情偽并按視¶
山川地形具圖來上戊戌以故永興軍節度使吴廷¶
祚次子元扆為右衛將軍駙馬都尉徐州言清河漲¶
一丈七尺溢出堤塞城三門以禦之庚戌制曰宥密¶
之務蓋緫扵萬機師長之任實参乎百揆職事斯設¶
在勞&KR0483;而則殊名器所先固授受而惟允樞密使金¶
紫光禄大夫户部尚書上柱國楽陵郡侯石熈載達¶
<pb:KR2f0003_SBCK_001-9b>¶
識兼濟偉量旁通早在&KR0004;潜實預賔佐韋&KR0076;之誡動¶
静有常金石之誠夷險如一自緫鈞軸屢進讜言方¶
参帷幄之謀遽嬰寒暑之疾抗章引退𤁋懇彌堅宜¶
推加等之恩即俟有瘳之喜勉思頥飬式副倚毗可¶
尚書右僕射先是熈載以&KR0085;疾假滿抗表解職故有¶
是命辛亥詔増周公謚法五十五字美謚七十一字¶
為一百字平謚七字為二十字惡謚十七字為三十¶
字仍令翰林學士承㫖扈䝉中書舎人王祐同詳定¶
蒙等奏議曰上所増五十五字皆可用其沈約宋琛¶
<pb:KR2f0003_SBCK_001-10a>¶
續廣謚請停廢詔從之詔曰史氏之職歴代所先政¶
令之大小必書人君之言動皆録累朝多故舊典闕¶
如䇿書所記言殊為漏落自今軍國謀議宰相與聞¶
者宜令工部尚書参知政事李昉撰録每季終送史¶
館樞密院公事亦令副使一人專知纂録送付史氏¶
昉上言所修時政記每月先以奏御後付所司從之¶
壬子詔曰先是祠部給僧尼牒並傳送諸䖏州長吏¶
親給如聞吏為姦募人以緡錢市取齎以至外郡賣¶
焉得善價即付與之自今所在宜奉行前詔違者重¶
<pb:KR2f0003_SBCK_001-10b>¶
致其罪¶
九月癸丑朔以&KR0982;苑使王賔領潭州刺史與儒州刺¶
史許昌裔同知水路𤼵運軍器庫使順州刺史王&KR0071;¶
昇駕部貟外&KR0048;劉蟠同知陸路𤼵運先是每歳運江¶
淮米四五百萬斛以給京師率用官錢僦牽船役夫¶
頗為勞优至是每艘計其直給與舟人俾其自召募¶
甚以為便而舟数百艘留河津月餘不得去　上遣¶
期門䘚偵之計吏自言有司除常載外别科買羊皮¶
赤堊鉛錫蘓木等物守藏者不即受故也　上怒奪¶
<pb:KR2f0003_SBCK_001-11a>¶
三司使一月俸分命王賔等領水陸發運自是貢輸¶
無𣻉矣以國子監主簿楊文舉為國子監丞史館徧¶
修宿州言濉河水漲溢䆮民田六十里祕書監錢昱¶
獻太平興國録一卷戊午詔曰近年已來河堤頻決¶
壊廬舎害田畒数郡&KR0013;其害先是築遥堤以遏水𫝑¶
民利其膏沃多種蓺居䖏於其中河漲即罹其患宜¶
令殿中侍御史柴成務國子監丞趙孚供&KR0418;官萬彦¶
恭殿直郭載分往河南北岸桉行遥堤有不完䖏發¶
丁男治之民先占堤内種植者免其稅遷於善地焉¶
<pb:KR2f0003_SBCK_001-11b>¶
御製晚秋五七言詩二首賜近臣甲子詔曰臨淮壽¶
春浮梁先禁馬高五尺已上不得渡淮今江浙已平¶
吏猶守舊法宜除之乙丑詔曰國家敦本厚生取什一¶
之稅豊財足用聚九年之儲兵食所資盖不得已尚¶
念力耕数耘之苦祁寒暑雨之勞供王租而旣勤獲¶
地利而甚薄先是兩稅起徴特設三限限外又加一¶
月州縣吏苟務苛虐㒺守章程施鞭朴以立威用掊¶
克而為政不體勤恤之意自求課最之名昔之良吏¶
善治民者有増租&KR0025;調減年就役之事豈若是乎自¶
<pb:KR2f0003_SBCK_001-12a>¶
今宜令諸州長吏本判官録事参軍專察所屬縣令¶
主簿政治善惡書扵吏部南曺曆子外以其&KR0250;聞當¶
申黜陟用彰朕爱民之㫖焉先是　上謂宰相曰朕¶
視萬民如赤子念其耕稼之勤春秋賦租軍國用度¶
所出恨未能去之此令三限外特加一月而官吏不¶
體朝㫖自求課最恣行箠楚以求辦事此一事尤傷¶
和&KR0148;宜下令申儆之故有是命丙寅詔曰荆湖江浙¶
淮南諸州每&KR0010;上供錢帛遣部民之髙貲者護送至¶
闕下非便自今直遣牙校勿復优民先是　上謂宰¶
<pb:KR2f0003_SBCK_001-12b>¶
相曰諸州扵部内擇高貲户部送官物民家人質魯¶
無御下之術篙工檝師皆頑猾不逞軰侵盗官物恣¶
為不法民家多破産償之甚無謂也故有是詔授山¶
後兩林蠻王弟牟昻懐化大將軍首領王子牟盖磨¶
忙卑塊並授歸徳&KR0048;將副使牟計等一百二十人並¶
授懐化司戈丁卯海州言州城内東山坡先廢佛牙¶
寺真身塔相傳言隋末土人扵巖崖間聞誦經聲一¶
日天大雨崖崩土人共見桑門坐於崖下逼而視之¶
膚皃如生人但&KR0148;息已絶因立塔廟祠之顯徳中詔¶
<pb:KR2f0003_SBCK_001-13a>¶
毁廢佛寺而桑門真身獨存開寳&KR0004;節度使張鐸親¶
禱之有神光之異鐸欲遷扵城東天大雨雹不果遷¶
而止州民列状願復築宫祠之詔&KR0025;其請仍賜號聖¶
因院交州黎&KR0074;遣使貢方物已已以軍器庫使王&KR0071;¶
昇為左神武將軍依前領順州刺史洛苑使王賔為¶
右神武將軍依前領演州刺史庚午吐蕃戎人以名¶
馬來貢召見其酋長於崇政殿因謂宰相曰蕃戎言¶
語不通衣服異制朕常以禽獸畜之自唐已來頗為¶
邉患以國家兵力聊舉偏師即可驅於数千里外但¶
<pb:KR2f0003_SBCK_001-13b>¶
念其種族蕃熾各安其土儻盡驅之必恣殺戮所以¶
置於度外存而勿論也各賜酋長束帛以慰撫之癸¶
酉詔曰廣州&KR0010;貢藤每斤去皴麤外中用者才三兩¶
大通冶歳輸鐡尚方鑄兵器鍜鍊外十纔得其四五¶
自今嶺南貢藤取其堪用者大通冶輸鐡先鑄成器¶
俾官工淬治之無使&KR0018;重致遠匱民力焉丙子占城¶
獻馴象能拜伏詔飬扵寕陵縣丁丑以河决未塞命¶
樞密直學士張齊賢乗傳詣白馬津以太牢沉祠加¶
以璧太平軍言&KR0275;風拔木壊官寺民舎一千八百十¶
<pb:KR2f0003_SBCK_001-14a>¶
七區海門採珠&KR0163;貢真珠一百二十斤¶
冬十月甲申詔徴侍衛馬軍都指揮使定州兵馬部¶
署未信赴闕以新譯經五卷示宰相因謂之曰浮屠¶
氏之教有禆政治而梁武捨身為寺家奴布髪扵地¶
令桑門踐之此真大惑朕甚不取也先是胡僧自西¶
域齎貝多葉經至朕因令以華語譯之殆百餘卷雖¶
小道亦有可&KR0026;卿等試之蓋存其教耳非溺於釋氏¶
者也以西天竺中印土譯經三藏僧法護為明法大¶
師戊子詔祀土徳扵黄帝壇珪幣牢具如大祠制禆¶
<pb:KR2f0003_SBCK_001-14b>¶
祠官領之已丑　乹明節羣臣上壽越州以王羲之¶
𦘕像并其石硯來獻庚寅詔賜諸軍校百夫長已上¶
建州茶有差并賜諸營卒翦草茶各一斤丁酉宴中¶
書門下翰林學士樞密直學士文武常参官節度觀¶
察防禦團練使刺史諸軍校百夫長已上諸州進奉¶
使外國蕃客扵大明殿戊戌命西八作坊使張璿知¶
房州詔皇長子衞王徳崇改名元佐第二子廣平郡¶
王徳明改名元佑第三子徳昌(真宗/舊名)改名第四子徳¶
嚴改名元雋第五子徳和改名元傑皇姪孫文雍改¶
<pb:KR2f0003_SBCK_001-15a>¶
名惟吉文治改名惟正文起改名惟忠文扆改名惟¶
貞已酉制曰入緫國政實冠三司之崇出分閫寄聿¶
當二老之任所以推恩禮扵輔弼伸𠋣注扵勲賢斯¶
為大猷豈敢虗授開府儀同三司守司徒兼侍中昭¶
文館大學士梁國公趙普挺鍾間氣冨禀謀明草昧¶
之&KR0004;締&KR0799;之功克著巖廊之上啓沃之效居多朕疇¶
咨老成参用舊徳𠕅授鹽梅之寄用師薬石之言彌¶
縫之績既彰調燮之勤期著煩我耆艾職兹樞衡授¶
以蕃宣均其勞&KR0483;用加掌武之秩以増衞社之雄大¶
<pb:KR2f0003_SBCK_001-15b>¶
啓南陽夾輔王室可檢校太尉兼侍中行鄧州刺史¶
武勝軍節度使是日制以皇長子衞王元佐進封楚¶
王第二子廣平郡王元佑進封陳王第三子(真宗/舊名)第¶
四子元雋第五子元傑並授特進檢校太保同中書¶
門下平章事上柱&KR0038;(真宗/舊名)封韓王元雋封冀王元傑¶
封益王以保静軍節度使劉遇為滑州刺史武成軍¶
節度使¶
太宗皇帝實録卷第二十六¶
