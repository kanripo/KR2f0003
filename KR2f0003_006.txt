# -*- mode: mandoku-view; -*-
#+TITLE: 太宗皇帝實錄
#+DATE: 2015-09-12 00:40:56.604907
#+PROPERTY: ID KR2f0003
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 6
#+PROPERTY: FILE SB10n0700-031太宗皇帝實錄-卷三十一.
<pb:KR2f0003_SBCK_006-1a>¶
太宗皇帝實録卷第三十一(起太平興國九年八月/盡雍熈元年十二月)¶
八月戊寅朔詔曰國家撫育&KR0058;民哀矜庶獄累降詔¶
敕以儆有司而約束之言猶有未盡更條其事申而¶
明之應兩京及諸道州府有鬭競至杖罪以下本處¶
長吏便可躬親決斷不必更下所司廣有逮捕使獄¶
吏因縁爲姦及逺郡刑獄有無可疑而奏案待報者¶
自今並禁止之初　上謂宰相曰朕於刑獄尤所疚¶
懷今西蜀嶺南皆數千里往來覆淹延刑禁冝有條¶
約乃降是詔壬午御製四成字四髙字詩各一首賜¶
<pb:KR2f0003_SBCK_006-1b>¶
近臣令屬和以殿中侍御史趙安易監察御史趙齊¶
並爲宗正少卿甲申以靜難軍節度行軍司馬劉知¶
信爲左衞將軍領營州刺史嘉州言江水暴漲壞官¶
寺廬舎溺死者千計乙酉以監察御史索湘爲河北¶
轉運副使壬辰詔曰錢刀之用以通有無輕重相權泉¶
流不匱漢魏之後其弊蓋多國家即山鑄銅奄有呉¶
蜀冨&KR0078;周之九府法上林之三官而民俗之間犯禁¶
者衆姦僞旣廣輕重滋多自今兩宫及諸道州府冝¶
申明舊禁不得雜用私鑄細小及鐵鑞錢仍每貫須¶
<pb:KR2f0003_SBCK_006-2a>¶
重四斤半巳上其細雜錢限一月内並須納官癸巳有¶
布衣以皂囊封書獻者其詞狂妄　上覽而不之罪¶
因謂宰相曰比降詔書許人言事近有上章者朕皆¶
一一覽之但外人不知朝廷要務所言孟浪不切機¶
㑹本欲下情上逹庶事無壅故雖狂勃亦不加罪宋¶
琪等對曰陛下廣納言之路苟百中得一亦是國家¶
之利甲午延州淄州言大水壞官寺民舎漂溺人畜¶
丙申太一宫成　上將親祠先一日遣翰林學士賈¶
黃中致祭告之其詞曰維太平興國九年歳次甲申¶
<pb:KR2f0003_SBCK_006-2b>¶
八月戊寅朔二十日丁酉　皇帝謹遣翰林學士尚¶
書司封郎中知制誥賈黃中稽首上告于五福君基¶
十神太一帝君之神夫明靈之降難可度思精意茍¶
存必垂昭格顧惟寡昧嗣守丕基而德敎未孚化源¶
猶鬱日愼一日于兹九年苟非　上帝垂休明靈降¶
鑒則安得民庶和樂豐穰荐臻荷此殊休實由　&KR0007;¶
貺惟神功施造化道貫幽明握　上帝之靈符作羣¶
生之司命頃者觀臺效職保章獻言以爲&KR0292;次所經¶
將莅斗牛之分永惟靈馭下屬勾呉且欲伸蠲㓗之¶
<pb:KR2f0003_SBCK_006-3a>¶
誠豈復以封域爲限載營間館&KR0114;此近郊庶苾芬之¶
儀親承於祀事飈欻之駕時覿於神光所望納九有¶
於胥庭躋蒼生於冨壽但以正詞而陳信敢言袐祝¶
以求恩謹以至誠上祈&KR0115;祐丁酉　車駕親祠太一¶
宫壬寅澶州言河漲損民田雅州言江水漲九丈壞¶
民廬舎以神武大將軍石曦知襄州左領衞大將軍¶
趙延進知&KR0045;州甲辰以監察御史周渭爲兩浙西南¶
路轉運使白州言大風壞官寺民舎¶
九月戊申朔以磁州團練使潘光&KR0073;爲右千牛衞大¶
<pb:KR2f0003_SBCK_006-3b>¶
將軍丙辰以太子中允崔邁爲陜府西路轉運使副¶
吕備爲轉運使壬戌宰相率文武百官上言曰臣聞¶
道之大也二儀生焉萬物母焉而豈辭希夷罔象之¶
謂天之髙也四時行焉三光麗焉而靡謝昭回乾健¶
之稱斯蓋物理之常情而聖人所以無避者也伏惟¶
應運統天睿文英武大聖至明廣孝皇帝陛下功參¶
&KR0007;極道貫往初思溢六虚恩覃萬彚納百王於軌度¶
懷九有於胥庭大夏九眞條支越裳之貢雜沓乎槀¶
街合穗連理華平闊逹之秀充盈乎瑞諜天人昭荅¶
<pb:KR2f0003_SBCK_006-4a>¶
符應荐臻猶且翼翼小心乾乾夕惕訪峒山而問道¶
遇乙夜以觀書游神於蠖濩之中端拱於穆清之際¶
昨者人神合契億兆同心將以交歡三神接統千祀¶
追云亭之盛禮踐八九之遐蹤檢玉之祠不陳於袐祝¶
射牛之禮巳講於儒臣而勞謙載懷中道而止神貺¶
集而不荅盛禮闕而弗營今柴燎在辰華夏畢至咸¶
以爲羣心固而天聽不回則何以綏懷萬國盛德著¶
而名號不稱則何以對越穹旻澤以&KR0906;之德以覆之¶
昆虫草木罔不咸遂可不謂至仁乎恩以懷之威以¶
<pb:KR2f0003_SBCK_006-4b>¶
肅之華夷蠻貊罔有不率可不謂明德乎臣等不勝¶
大願上尊號曰　應運統天睿文英武大聖至仁明¶
德廣孝皇帝伏惟上奉天明下從人欲誕受典策光¶
昭永圖荅詔不允丙寅羣臣三上表詔曰朕祗膺丕¶
構奉若　昊天常懼燭理不明聽斷乖誤日慎一日¶
于今九年賴　上帝顧懷　宗社儲祉兵戎甫定民¶
俗小康載循沖人何能致此愧畏之意不敢弭忘今¶
者輟升中之儀修柴燎之禮匪敢自大要在致誠夫¶
溢美之累於道虚言之過於實朕所不取也無爲煩¶
<pb:KR2f0003_SBCK_006-5a>¶
數當體至懷所請冝不允庚午免太常博士李頌仍¶
削兩任以知齊州日坐部内與尼姦故也辛未度支¶
使左衞大將軍陳從信卒從信字思齊譙郡人也¶
上在藩邸命從信典財用之出入恭謹彊力心計精¶
敏府中無事大小悉委之開寶二年秋有司言太倉¶
儲&KR0338;止於明年二月請分屯諸軍仍盡率民船以資¶
江淮糧運太祖大怒切責計司曰國無九年之蓄¶
曰不足汝不素爲計度而使倉儲垂盡乃請分屯兵¶
師括率民船以資饋運是可卒致乎且設汝何用苟¶
<pb:KR2f0003_SBCK_006-5b>¶
有所闕必爾乎取之三司使楚昭輔惶懼計不知所¶
出乃詣晉邸見　上泣告乞於　太祖解釋稍寛其¶
罪使得盡力營辦上許之昭輔出　上召從信告¶
之曰理將安出對曰從信嘗游楚泗間見糧運停阻¶
之由蓋是逐處勘給主船軍人糧食是以凝滯&KR0002;令¶
往復自初起程即令計日併支沿路日食便可責其¶
定限又楚泗間運米入船及至京輦米入倉皆令促¶
其程限如此每運可減數十日楚泗至京千里舊八¶
十日一運一歳三運&KR0002;此則歳可増一運焉今又聞¶
<pb:KR2f0003_SBCK_006-6a>¶
三司使令籍民船無好惡皆取之則冬中京師薪炭¶
殆絶不&KR0002;以新好船令運糧惡者任民載樵薪則公¶
私俱濟今市中米貴官乃定價令㪷計錢七十商賈¶
聞之以不&KR0023;利無敢載致京師者雖冨人儲物亦隱¶
匿不糶是以益貴而貧民將憂其餒殍也今&KR0002;聽其¶
自便四方商旅皆至即米多而價自賤矣上曰然¶
明日具以白　太祖盡從其言於是事集焉上即¶
位遷東上閤門使樞密都承旨坐事責授閑廏使閤¶
門祗候　上征并汾以從信爲大内都部署遷左衞¶
<pb:KR2f0003_SBCK_006-6b>¶
將軍復爲樞密都承旨未幾以本官罷踰年以本官¶
充度支使加本衞大將軍至是卒年七十二贈太尉¶
從信無他才好詭誕有李八百者自言八百歳從信¶
事之甚謹冀傳其術而終無所得侯莫陳利用者挾¶
左道有妖術因從信推薦&KR0023;寵人以此非之壬申以¶
諌議大夫許仲宣權判三司乙亥詔史館所編文集¶
將就可令接續進來　上謂宰相曰自去年冬末日¶
讀御覽三卷未嘗廢闕有故即追&KR0024;之巳讀八百餘¶
卷矣¶
<pb:KR2f0003_SBCK_006-7a>¶
冬十月庚辰以知叙州舒德郛爲敘州刺史谿洞之¶
首領來請命也詔曰應諸道州府自今犯竊盗五貫¶
巳上十貫以下並決杖配&KR0032;所在徒役不必更奏十¶
貫巳上及兇惡尤甚爲人患者即得取裁先是竊盗¶
獄成皆取裁多致凝滯　上知之故降是詔癸未¶
乹明節羣臣上壽先是飲羣臣酒三行乃止是日上¶
恱顧謂權御史中丞滕中正曰三爵之儀是謂常禮¶
朕欲與羣臣更飲一巵可乎對曰陛下聖恩甚厚臣¶
敢不奉詔殿上皆稱萬歳甲申詔曰華山陳摶養素¶
<pb:KR2f0003_SBCK_006-7b>¶
丘樊韜光巖穴載應順風之請是増少微之耀慕我¶
至化來儀帝廷不有嘉名何彰貞範可賜號希夷先¶
生仍賜紫衣一襲摶頗工詩什居華山雲臺觀周丗¶
宗聞其名召之旣至館於禁中月餘厚禮遣之還山¶
及上即位來朝今復至　上待之甚厚謂宰相曰¶
摶獨善其身不于&KR0020;利所謂方外之士也入華山四¶
十年度其年近百歳人且言天下安治故來朝覲此¶
意亦可念也即令引至中書卿可試與之語摶旣至¶
琪等因問曰先生得&KR0007;黙修養之道可以授於人乎摶¶
<pb:KR2f0003_SBCK_006-8a>¶
<pb:KR2f0003_SBCK_006-9a>¶
<pb:KR2f0003_SBCK_006-10a>¶
白山鵶一(乾州/貢)赤烏一(趙州/貢)白鷹五(霸濮潞晉/夏等州貢)白鷺鷥¶
鷹二(商坊等/州貢)白鶻一(夏州/貢)赤鶻一(歸州/貢)白鷂一(&KR0235;翔/府貢)¶
白鸚鵡一(朗州/貢)白銅觜一(光州/貢)青花山鵲一(房州/貢)琪¶
等拜表稱謝請圖之付史館詔從之戊戌杖殺忠州¶
録事參軍&KR0114;元幹免知州國子博士徐澤官仍削兩¶
任並爲受賕枉法故也庚子杖殺禁軍鐵林小校李¶
超坐牧馬濟州求掠民錢及劫殺道上行人故也先¶
是國家以諸軍戰馬數多其外軍屯戍者皆在外而¶
禁軍中&KR0016;兵尚多皆本軍飼養之每至三月分出於¶
<pb:KR2f0003_SBCK_006-10b>¶
近京州郡放牧至九月復還本軍故超因牧馬而爲¶
姦焉¶
十一月壬子髙麗國王王治遣使以方物來貢庚申日¶
有青赤背氣甲子　上齋宿正殿乙丑宿　太廟　上¶
以天氣晴和作歌詩三首賜近臣令屬和丙寅　親¶
饗五室出宿於齋宫丁卯日南至　親祀南郊回¶
御乹元門下制曰惟皇撫運樹洪業於中區惟辟奉¶
天表至誠於大報朕自祗膺睠命嗣守丕基夕惕晨¶
興宵衣旰食九年于此罔敢怠荒而豐歳屢臻五兵¶
<pb:KR2f0003_SBCK_006-11a>¶
不試符瑞昭應書軌大同顧惟沖人何能致此蓋¶
&KR0007;穹之所降鑒　宗社之所儲休所以躬事禋燔告¶
謝　天地文物以之大備聲明於是孔昭六變升聞¶
百神降假純嘏之錫豈獨在予思與萬&KR0022;同兹大慶¶
冝改紀元之號仍覃作解之恩可大赦天下改太平¶
興國九年爲雍熈元年自雍熈元年十一月二十一日¶
昧爽巳前應天下繫囚除故殺人并十惡罪至死及¶
官典犯枉法贓不赦外其餘罪無輕重咸赦除之内¶
外馬歩諸軍將卒並等第賞給文武前任見任官諸¶
<pb:KR2f0003_SBCK_006-11b>¶
軍將校致仕官並與加恩禁軍指揮使巳上未有功臣¶
者特賜功臣諸道州府民户少欠太平興國八年終巳前¶
夏秋稅物及義倉并賑貸斛㪷並與除放文武常參¶
官及内外諸司使副禁軍都虞候已上諸道行軍副¶
使藩方馬歩軍都指揮使父母妻未有官封者並與¶
官封亡殁者亦與封贈文資常參官衣緋緑及二十¶
年者許於吏部投牒以名聞諸處配流徒役人内有¶
曽任職官巳經恩放還者委所司條奏貶官未量移¶
者與量移巳量移者與復巳復資者量與叙用諸處¶
<pb:KR2f0003_SBCK_006-12a>¶
征討將校殁於王事者自副兵馬使巳上並與贈官¶
有親的子弟孫並與録用諸處監管埸務虧失官物¶
及人户増起課額自後不敷者應舟船沈没及遭水¶
火損敗錢帛西川諸州鹽井煎煉不及者昇杭州等¶
見有積欠係官地基錢物等特與除放兩浙先欠淮¶
海國王回圗質庫錢鹽等應自開寶七年以後舒掦¶
泉福歙等州&KR0013;江南燒&KR0761;却斛㪷故涪陵王先於在¶
京及諸州借過省倉庫錢帛斛㪷見勒元借人填納¶
者河東管内僞命日於人户上舊率配錢物及江南¶
<pb:KR2f0003_SBCK_006-12b>¶
舊日於興國軍人户上白配供軍茶貨等並特與除¶
放應江南兩浙湖南嶺南人户見有丁身錢起今後¶
並以年二十成丁六十入老其未成丁巳入老者及¶
身有廢疾並與放免應郊廟諸司職掌及行事官並¶
與加恩欠一選者令銓司注擬欠兩選巳上者減一選¶
應自前亡命軍人及草&KR0227;聚集之處限詔到兩月並¶
令於所在陳首限滿不首即論其罪諸道進奏使前¶
資官等赴　郊廟陪位者並與加恩西川廣南荆湖¶
江浙漳泉發遣到僞命官吏等如正身亡殁其骨肉¶
<pb:KR2f0003_SBCK_006-13a>¶
一任歸還應諸抵法人及殁於貶所者並許骨肉歸葬¶
癸酉詔曰建州進士楊億年方髫齓冨有文華召試¶
於前筆不停綴詞體優贍粲然可觀言念俊竒冝加¶
秩序噫進不巳砥礪彌堅越景絶塵一日千里予有¶
望于汝也可特授將仕郎守袐書省正字億建州浦¶
城人刑部郎中徽之從孫也年十一能屬文援筆立¶
成上聞其名乃詔江南轉運使張去華就加考試¶
去華試以詩賦文論咸有可觀送至闕引對便殿神¶
采俊爽占對閑雅　上出詩賦題試之億援筆頃刻¶
<pb:KR2f0003_SBCK_006-13b>¶
而成詞采靡麗上大嗟賞因謂宰相曰童蒙敏慧¶
未嘗有如此者宋琪等奏曰陛下好文&KR0324;善故異人¶
間出　上曰可與一官留於京師時召之令賦詩於¶
前以釋心耳故有是命襄州言襄賜縣百姓劉昉五¶
丗同居長㓜百口内無異爨詔旌表門閭常稅外免¶
其他役¶
十二月庚辰楚王元佐陳王元佑　韓王(眞宗/舊名)冀王¶
元儁益王元傑各加食邑一千户以太師尚書令兼中¶
書令淮海國王錢俶爲漢南國王改賜寧江鎭國崇¶
<pb:KR2f0003_SBCK_006-14a>¶
文耀武宣德守道功臣以刑部尚書平章事宋琪爲¶
門下侍郎昭文館大學士工部尚書平章事李昉爲¶
中書侍郎監修國史左諌議大夫參知政事吕蒙正李¶
至皆爲給事中參知政事如故宣徽南院使兼樞密¶
副使柴禹錫進封平陽郡侯右諌議大夫同簽署樞¶
密院事張齊賢王&KR0198;並加左諫議大夫自藩鎭及内¶
外文武官並進秩有差以丁卯詔書加恩故也癸未¶
詔京城&KR0132;老百歳已上者凡百許人至長春殿　上¶
親慰撫之老人皆言自五代已來未有如今日之盛¶
<pb:KR2f0003_SBCK_006-14b>¶
也賜束帛衣服茶荈以遣之乙酉詔曰王者賜酺推恩¶
與衆共樂所以表昇平之盛事契億兆之歡心　累¶
朝已來此事乆廢蓋逢多故莫舉舊章今四海混同¶
萬民康泰嚴禋始畢慶澤均行冝從士庶之情共慶¶
休明之運可賜大酺三日酺飲起自秦法三人巳上¶
㑹飲則罰金故因事賜酺吏民得㑹飲過則禁之魏¶
晉之後無聞焉唐景雲開元天寶間曽舉行之至是¶
郊禋始畢大慶&KR0270;洽故有是詔　上因謂宰相曰朕¶
讀唐書見睿宗巳後賜酺或連夜至七日九日亦或¶
<pb:KR2f0003_SBCK_006-15a>¶
彌月無乃太甚乎娯樂不可過度三日爲得冝矣&KR0007;¶
宗令三百里内刺史縣令各率音樂集都下亦勞擾¶
之甚也丙戍月犯昴以少府監段思恭爲右諌議大¶
夫袐書少監郭䞇爲左諌議大夫丁亥詔曰敦本抑¶
末教化於是興行抵璧&KR0162;珠浮靡於焉止息朕祗承¶
丕&KR0799;緬慕古風思欲崇尚儉朴革去澆競却難得之¶
竒貨復大化之淳源冝自我先以率天下其嶺南諸¶
州採珠埸罷之己丑以左領軍衞大將軍致仕孫守¶
彬爲右屯衞將軍壬辰制曰王者祗膺寶圖奉&KR0002;天¶
<pb:KR2f0003_SBCK_006-15b>¶
命必在詳求淑哲所以翊宣風敎故&KR0078;周之盛本自¶
姜任之烈虞舜之聖亦資皇英之助蓋化行於内而¶
隂教以孚位正於中而人倫以叙始於宫閫迨于家¶
&KR0022;前典具存敢忘脩舉隴西李氏柔嘉維則和順積¶
中茂慶著於侯藩盛則傳於勲閥清芬桂郁睿問川¶
流明惠成於自然仁孝本於天賦頃自作嬪帝室&KR1521;¶
德椒塗&KR0090;服垂風光昭令則&KR0028;雎播美巳著樂章内¶
理肅而九御有倫婦道著而六宫承式服阿保之箴¶
誡知臣下之勤勞固已績茂公桑道光彤管而造舟¶
<pb:KR2f0003_SBCK_006-16a>¶
之禮未加於徽命厭翟之貴未正於中宫豈所謂昭¶
德垂訓嗣丗繼統者乎冝考舊章煥兹縟禮法軒星¶
而踐位配皇極以爲尊可立爲皇后有司擇日備禮¶
&KR0125;命甲午駕幸城北水磑回召近臣宴於後苑丙申¶
大酺自丹鳯樓至朱雀門張樂遷四市貨殖五方士¶
女大㑹作山車旱船往來御道爲魚龍曼延之戯又¶
集開封府諸縣及諸軍樂人列於御街音樂雜發觀¶
者隘道上御樓臨視召羣臣宴飲畿甸&KR0132;老列坐¶
其下賜之酒食丁酉賜文武常參官詣尚書省宴飲¶
<pb:KR2f0003_SBCK_006-16b>¶
上賜詩二首特降中使宣㫖曰今日卿等宴㑹恐未¶
盡歡可更賜來日宴樂於是三日羣臣獻歌詩頌賦¶
稱美者數十人並宣付史館庚子以濟州刺史陳廷¶
山爲光州刺史壬寅以氊毯使張延景爲尚食使癸¶
卬麟州防禦使李克文爲博州防禦使甲辰雨雪先¶
是上謂宰相曰今冬天氣和暖開春恐有疫癘今¶
郊禮酺宴之後&KR0002;得三五寸雪大佳至是隂雲四合¶
積雪盈尺¶
<pb:KR2f0003_SBCK_006-17a>¶
太宗皇帝實録卷第三十一¶
<pb:KR2f0003_SBCK_006-17b>¶
¶
書寫人李竒　初對吕興宗覆對霍良弼¶
